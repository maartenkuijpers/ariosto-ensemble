<h3>
  &quot;I Begl'occhi&quot; - De Mooie Ogen</h3>
<img class="foto" src="images/ibeglocchi_nl.jpg" alt="Flyer I Begl'Occhi 2006" />
<strong>I Begl'occhi (de mooie ogen)</strong><br />
<p>
  Het Ariosto Ensemble voert composities uit van onder andere di Lasso, Gabrieli,
  Dowland, de Monte, de Wert, Monteverdi en anderen. Het Ariosto Ensemble is een vocaal
  projectensemble onder leiding van Olard Derks en Ludy Vrijdag.</p>
<p>
  Uitgangspunt van het programma zijn teksten en composities rond I begl'occhi. Letterlijk
  &quot;de mooie ogen&quot;. Gebruikmakend van de muziek uit de Renaissance, met al
  een vleugje naar de volgende periode, de Barok, schildert het programma de ogen
  als spiegel van de ziel in de verschillende gedaantes: van het geestelijk religieuze
  naar het amoureuze in vele gedaantes: speels, dwepend, treurig, erotisch.</p>
<p>
  Deze onderwerpen worden door middel van madrigalen, motetten, ayres en sonnetten
  naar de luisteraar gebracht. Een keur van fraaie vier- tot achtstemmige composities
  wordt ten gehore gebracht door een twintigtal zangers en zangeressen, die in verschillende
  bezettingen opereren. Een aantal composities wordt begeleid door David van Ooijen,
  luitist, de voorgedragen en verbindende teksten worden verzorgd door Bea Schoenmakers.
</p>
<p>
  Het Ariosto Ensemble bestaat voor dit project uit een 18-tal zangers en zangeressen,
  een melange van amateurs en professionals, met grote ervaring op het gebied van
  de muziek uit de 16e eeuw. De meeste muziek wordt vanuit de oorspronkelijke bronnen,
  vanuit de oude notatie gezongen. De bezettingen zijn verschillend, en vaak solistisch
  bezet, al dan niet ondersteund door de luit.
</p>
<p>
  Het programma wordt geleid door Olard Derks en Ludy Vrijdag. Beiden hebben een grote
  ervaring opgedaan in de oude muziek en werkten mee met tal van concerten en opnames
  in vrijwel alle landen van Europa, Noord-Amerika, Japan en Isra&euml;l.</p>
<p>
  <a href="http://www.davidvanooijen.nl/">David van Ooijen</a> begeleidt zangers van
  grote naam (Nico van der Meel, Sytse Buwalda, Tom Sol e.a.) en reist vrijwel de
  hele wereld rond als luitist.
</p>
<h3>
  Toelichting</h3>
<p>
  We schrijven het jaar 1400 en in Itali&euml; zet zich een vernieuwende beweging
  in gang die tot in onze tijd een stempel zal drukken op ons denken en ons schrijven:
  het humanisme dat later renaissance zal gaan heten. In het middeleeuwse wereldbeeld
  is alles en zijn allen gericht op God.</p>
<p>
  Geleidelijk groeit de opvatting dat de mens het middelpunt is waarom alles draait:
  deze mens moet zijn talenten ontplooien, hij moet in vrijheid kunnen denken en handelen
  en spreken. De Klassieke Oudheid dient daarbij als model: Latijnse en Griekse schrijvers
  worden bestudeerd en nagevolgd. De imitatio van auteurs als Cicero, Vergilius, Horatius
  voor het Latijn en Plato, Aristotoles en Homerus voor het Grieks gold als het hoogst
  haalbare ideaal voor een schrijver. De Grieks-Romeinse filosofie wordt via de literatuur
  en de wetenschap uitgedragen naar het volledige levensbeeld en zo wordt de Klassieke
  Oudheid h&egrave;t voorbeeld voor de ideale wereld. De literaire term umanesimo
  groeit uit tot de alle aspecten van het leven omvattende term rinascimento of renaissance,
  de culturele wedergeboorte, die zich in Itali&euml; vanaf de veertiende eeuw begint
  te voltrekken.</p>
<p>
  De bewondering voor de klassieke talen brengt een vernieuwing van het Latijn, het
  zogenaamde Neolatijn. Maar ook de volkstaal, het volgare, bloeit als taal voor de
  dichtkunst. De drie hoofdfiguren van het vroege humanisme zijn Dante Aleghieri,
  Francesco Petrarca en Giovanni Boccaccio. Ze schrijven zowel in eht Latijn als in
  het Italiaans, maar in de volkstaal bereiken zij hun hoogste literaire niveau.
</p>
<p>
  Het humanisme heeft de cultuur van Itali&euml; diepgaand be&iuml;nvloed. Van daaruit
  is het gedachtegoed uitgedragen over heel West-Europa: veel humanisten waren secretaris
  of adviseur van hooggeplaatsten in een stad of aan een hof. Pausen en vorsten stelden
  zich op als mecenas van deze geleerden en schiepen voorwaarden om ongestoord te
  kunnen leven en werken.</p>
<p>
  Ook componisten gedijden in deze omgeving. In het programma wordt dan ook dankbaar
  gebruik gemaakt van de grootsten onder hen: Orlando di Lasso, Claudio Monteverdi,
  Philippus de Monte, John Dowland, Andrea Gabrieli en vele anderen.</p>
<p>
  <strong>De muziek</strong><br />
  <i>eerste deel</i><br />
  Orlando di Lasso (1532 - 1594): Ma gli archi<br />
  Philippe de Monte (1521 - 1603): <a href="geluid.asp">Inclina cor meum</a><br />
  Giovanni Gabrieli (1533? - 1612): Chiar' Angioletta<br />
  John Farmer (ca. 1570 - 1601?): Fayre Nymphs<br />
  Michael Este (ca. 1580 - 1648): Hence stars<br />
  Philippe Verdelot (? - 1552?): Divini occhi sereni<br />
  John Dowland (1563 - 1626): Come heavy sleep<br />
  Giaches de Wert (1535 - 1596): Chi salir&agrave; per me<br />
  Carolus Souliaert (16e eeuw): Mijns liefkens bruyn ooghen<br />
  <br />
  <i>tweede deel</i><br />
  Claudio Monteverdi (1567 - 1643): <a href="geluid.asp">Occhi, un tempo mia vita</a><br />
  Luzzascho Luzzaschi (1545 - 1607): Crudelissima Dona<br />
  John Wilbye (1574 - 1638): Weep mine eyes<br />
  John Dowland: Awake sweet love<br />
  Andrea Gabrieli (ca. 1510 - 1586): Sonno diletto e caro / Clori a Damon dicea<br />
  Giaches de Wert: Tirsi morir<br />
</p>
<h3>
  Concerten</h3>
<p>
  <strong>Mei 2007</strong><br />
  zaterdag 19 - Eglise de Tr&eacute;b&eacute;dan, C&ocirc;tes D'Armor in Rennes (FR),
  20.00 uur<br />
  vrijdag 18 - Eglise Jeanne d'Arc in Rennes (FR), 20.30 uur<br />
  zondag 13 - Agnus Dei Kerk in Aalst-Waalre 15.00 uur<br />
  zaterdag 12 - Theo Driessen Instituut in Helmond, 20.15 uur<br />
</p>
<p>
  <strong>Mei 2006</strong><br />
  zondag 21 - Willibrorduskerk in Riethoven 20.15 uur <a target="_blank" href="http://maps.google.nl/maps?f=q&hl=nl&geocode=&q=Dorpsplein,+riethoven&sll=51.352702,5.383086&sspn=0.019324,0.025663&ie=UTF8&z=16&iwloc=addr">
    locatie</a><br />
  zaterdag 20 - Het Kloosterhuis in Sambeek, 20.15 uur<br />
  vrijdag 19 - Antonius van Paduakerk in Eindhoven, 20.15 uur<br />
  zondag 14 - Ledevaertkerk in Chaam, 14.30 uur<br />
  zaterdag 13 - Kapel van de Stevenskerk in Nijmegen, 15.00 uur<br />
</p>
